 

MEMORABILIA NAT . ANGLICANAE u

Conradus de Suecia, an. 1348, quinque libras repetit ct pro uno bachelario sibi alias ad S.
Genovefam concesso, cum natio habuerit pecuniam » (121, 8). Quandoque procurator libe-
raliter praebendaeilli renuntiabat, ut Gerardus de Dulmen, an. 1352 : « Concessa est nationi
cuilibet unus bachellarius in examine S. Genovephe, et licet procuratores aliarum natio-
num habuerint pro se medietatem¹ cujuslibet sic expediti, partem tamen talem nationi
renuntio.» (163, 33.)

3⁰ Jucundus introitus magistrorum (de quo supra) qui quidem plerumque in tabernis
subito consumebatur, nisi aliqua urgebant, ut virga nationis (526, 12) vel scholarum aedi-
ficatio, etc.

4⁰ Pecunia oblata ab examinatoribus S. Genovefae‚ pro primo et secundo mense genera-
liter uno franco constabat, pro tertio decem tantum solidis vel minus. Pro quarto, quinto,
sexto, quando ii menses examinatoribus egebant, communiter 2 sol. (777, 263 778, 243 792,
36). An. 1393 omnes menses obtinuit pro 20 solidis (687, 32); an. 1398 primum mensem
4 solidis habuit, nullo reliquos menses petente (770, 39).

5⁰ Pecunia recepta a receptore tempore suae institutionis.

6⁰ Aes mulctaticium quod natio a suppositis statuta violantibus exigere poterat; veluti
si qui determinantes aut licenciati in vesperis vel missa deficiebant, quattuor vel sex dena-
rios ab iis bedellus requirebat (16, 11), quod si non solvissent, una libra cerae pro lumina—
ribus Virginis poena erat. Quando discordia inter duos magistros orta fuerat, is qui arbi-
trium nationis recusabat pecuniariam quoque animadversionem incurrebat.

7⁰ Locatio domuum quas natio gerebat ad corna cervi et ad imaginem Nostrae Dominae,
de quibus toties mentio (vid. infra cap. 15).

8⁰ Contributio quam magister domus Alemannorum ex parte provinciae illius nationi
refundebat.

1ο Bursae tam bedello (integra) quam subbedello (dimidia) debitae de quolibet baccalario
licentiato, incipiente.

2⁰ Luminaria Nostrae Dominae, quae, saltem medio x1v⁰ saeculo, dimidiam cujusque
bursam sorbebant.

3⁰ Distributiones magistris e statuto an. 1333 faciendae (15, 32), quo in octo festis anni
principalibus duodecim magistri 8 sol. pro missa, 4 sol. pro vesperis, in quinque dominicis
quadragesimae 6 sol. pro missa, 3 sol. pro vesperis, bedelli duo partem simul unius magis-
tri recipiebant. In ea summa totali 7 lib. 12 den. distribuenda parsimoniam ignorabant;
nam si pro duodecim quattuor tantum magistri officio sacro aderant, triplicem portionem
capiebant, summa distributionis nunquam decrescente.

1. Altera medietas (bursae verisimiliter tres), bedellisv luminaribus N. Dominae, et facultati artium redibat.

Impeusa

