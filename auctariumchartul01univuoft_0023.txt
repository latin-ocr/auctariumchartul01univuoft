 

MEMORABILIA NAT. ANGLICANAE xvn

Saec. XIll Anglici in natione praepotentes et numerosiores reliquis erant. Hinc nomen
nationi Anglicanae, tunc divisae in provinciam Anglicanam et provinciam non Anglica-
nam, quae undecim regna complectebatur ¹. Sed paulatim Anglici in Universitatibus regni
Angliae, Oxoniis et Cantabrigiae‚ retenti sunt 2, ita ut in Libro procurat. ab an. 1333 usque
ad an. 1406 vix 8 graduati Anglici afferri possint ³. Nomen tantum antiquum, nat. Angli-
cana‚ remansit, ipsumque paulatim in nomen nat. Alemanniae mutaverunt4.

Hoc tempore nostro duas magnas tribus vel partes in natione Anglicana distinguere debe-
mus, Scotos et Alemannos (cum Hollandrinis). Omnes reliquae partes, ut Sueci, Dani, Poloni,
Ungari, ete. simul sumptae duas dictas tribus numero suppositorum non superaverunt.
Tempore Schismatis natura moresque cujuslibet ambarum tribuum magis circumscripti
evaserunt, ut infra cap. 16 apparebit. Alemanni tamen majorem partem in natione fere
constituebant, indeque in deliberationibus momentum afferebant. Nil mirum, si nationem
Anglicanam paulatim in has tres tribus distingui videmus, Alemanniam superiorem,
Alemanniam inferiorem, Scottum.

Sane jam saec. xiv indicia hujus divisionis invenimus. An. 1392 procuratores provinciae
Scotiae, Alemanniae inferioris et Alemanniae superioris nominantur (662, 16-19). Sub
nomine Alemanniae superioris hic non illam regionem tantum intelligi, quam nos hodie
eodem nomine designamus. ex hoc apparet, quod procurator istius provinciae, Georgius de
Rain, e Sclavonia oriundus fuit. An. etiam 1394 et anno sequenti tres provisores festi
nationis citantur, qui ad istas provincias pertinuerunt (cf. etiam p. Lxx). Invenitur locutio
« de alta Alamannia 1) (890, 5). Fortasse divisio saepe dicta facta est, postquam provinciae
sueciae et Daciae scholaribus caruerunt, inter annos 1383 et 1392. An. 1528 tantum abro—
gata eique substituta est divisio in provincias Germanicorum et Britannicorum. Sicut
postea Germanici, ita antea Poloni, Ungari aliique adjacentes Alemannis annumerati erant.

Alemanni fortiores reliquis erant, quia numerosi Hollandrini Parisiis studuerunt. Ad
Alemannos etiam pertinebant insignissimi magistri nationis, doctrina celebres, ut Conra-
dus de Montepuellarum, Ulricus de Augusta, Albertus de Ricmestorp, Marsilius de Iughen,
Henricus de Hassia, Gerardus de Kalkar, Jordanus de Clivis, Johannes Dorp, aliique. Ale—

manni praeterea tempore Benedicti Xlll privilegiati erant.

3. Provinciae Alemanniae, Scotiae, Sueciae, Daciae.

111 capite 2 de divisione principali nationis verba fecimus. Sed sub hac generali divisione

unumquodque regnum in natione provinciam constituebat. Jam an. 1331 earum mentio fit.

1. Vid. Chat-tul„ ll, n· 955, p. 405. 3. Vid. infra Iudicem.
2. Utique propter bellum etiam Franciae illatum. 4. Vid. cap. 1.

Anu-niun cunulae-‘i [laium. Pam. — ¹.

